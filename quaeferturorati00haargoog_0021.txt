mrnonuo'no. ‘ rx

mcusaturum quominus navem accipiat , pro certo autem habere
se dicit , iudices sibi iratos fore , si eadem faceret ac Polycles,
Attamen finem nondum facit dicendi sed aliquid novi profert,
Polyclem enim iam antea Euripidis collegae navem accipere
noluisse ostendit et probat

Testimonio ξ 68.

Orationem adversus Polyclem ‚ quamquam a Callimacho De-
nosthenicis est inserta, nemo fere est virorum doctorum , qui
orationes Demosthenis pertractarunt, quin ab illo principe orato-
rum abiudicet, et quantum scriptor distet ab arte Demosthenica
ipsa, iam dispositio ostendit. Narrati0‚ quae semper apud Demo-
sthenem est brevis et luculenta, in hac oratione longe maximam
partem , 59 paragraphus , occupat, nec ab argumentatione est
distincta, in quod vitium clarus ille orator nunquam incidit.
Porro oratio est verbosa , non expedita nec facile currit , iterum
atque iterum eadem repetit orator, ita ut auditores potius desa.-
tiget quam attentos reddat , quamvis omnia, quae Polycli, cri-
mini dat , speciem veritatis prae se ferant. Figuris rhetoricis , in
quibus adhibendis excellit Demosthenes, non solum fere omnino
caret oratio, sed saepe scriptor, periodos concinne conformandi
imperitus , enuntiata profert immani conspicua verbositate ac
plane deformia, quibus res magis obscurantur quam illustran-
tur, de quibus omnibus in annotationibus suis locis agemus.

Licet ergo constet hanc orationem non esse scriptam a De-
mosthene , cognitu tamen est perdigna ob rerum gravitatem ,
quippe quae fons nobis sit praecipuus unde cognoscamus munus,
cui nomen est τριηραρχία, quae omnia Boeckh, in praeclaro opere,
quod inscribitur „Urkunden iiber das Seewesen des Attischen
Staates'', illustravit et explicavit.

Cum tamen Demosthenes non θεεθ videretur eius auctor,
investigandum erat an ex scribendi genere indicium aliquod
elici possit a quo auctore scripta sit oratio , quod genus indicat
eam ab eodem esse compositam qui scripsit orationes XLVI,

XLVII, XLIX, LII, LIII et LIX, ut A. Schaefer ¹) et Sigg ⁹)
demonstrarunt, quibus Blass ³) pro maxima parte assentitur, in

---— ———.

l) Add. pg. 184—199. 2) 1.1. pg. 397—434.
3) Att. Bereds 111. 1 pg. 455-489.

